<?xml version="1.0" encoding="UTF-8"?><?xml-stylesheet href="/public/style.xsl" type="text/xsl"?>
<rss xmlns:itunes="http://www.itunes.com/dtds/podcast-1.0.dtd"
  xmlns:dcterms="http://purl.org/dc/terms/" version="2.0">
  <channel>
    <title><![CDATA[NOS Nieuws]]></title>
    <link><![CDATA[https://nos.nl]]></link>
    <description><![CDATA[NOS Nieuws]]></description>
    <language>nl</language>
    <copyright>Copyright NOS</copyright>
    <pubDate>Sat, 18 Feb 2023 15:20:39 +0100</pubDate>
    <webMaster>podcast@nos.nl (NOS Podcast Beheer)</webMaster>
    <item>
      <title><![CDATA[Gemiddeld vier per dag: dierenopvang Noord-Holland vol tamme konijnen]]></title>
      <link>https://nos.nl/l/2464325</link>
      <description><![CDATA[<p>De opvanghuizen van de Dierenbescherming in Noord-Holland worden overspoeld met tamme konijnen. Vorig jaar werden er 1555 zwerfkonijnen opgevangen, in heel Nederland waren dat er 2876. De cijfers zijn vergelijkbaar met die in 2021.</p><p>"Waarom er zoveel konijnen worden gevonden? Dat blijft gissen", stelt Saskia Thijssen van de Dierenbescherming bij NH Nieuws. "Bij andere dieren zit er nog wel eens een briefje bij: 'ik bijt" bij een hond. Of 'ik plas naast de bak' bij een kat. Maar bij konijnen is er geen afzender. En waarom het in Noord-Holland zoveel meer konijnen zijn dan elders? We weten het gewoon niet."</p><p>Thijssen spreekt nadrukkelijk niet van 'gedumpte' konijnen. Maar ze geeft ook toe dat er zelden tot nooit een eigenaar komt om het konijn op te halen.</p><h2>Ontsnapt of gedumpt</h2><p>Tamme konijnen worden gevonden in woonwijken, op industrieterreinen of in de natuur. Alleen al in de omgeving van Alkmaar pikt de Dierenambulance er nu zo'n drie à vier per week op.</p><p>Ontsnapt of gedumpt, dat is de vraag. Thijssen vermoedt wel dat veel mensen zich vergissen in de zorg die de dieren nodig hebben.</p><p>"Konijnen houden is meer werk dan een kat", verduidelijkt Marleen Welbergen van het Knaagdierencentrum in IJmuiden. "Konijnen moet je per twee houden. Ze hebben veel ruimte nodig, dagelijks een schoon 'toilet' en de meesten houden niet van veel knuffelen en opgetild worden."</p><h2>Brokjesboom</h2><p>Een tam konijn dumpen betekent een doodvonnis. "Ze vinden geen eten want er is geen 'magische brokjesboom'. Het geeft ze enorm veel stress, want ze kennen de gevaren niet. Kennis die wilde konijnen wel is bijgebracht. Ze zijn ook een makkelijk doelwit voor roofdieren."</p><p>"Konijnen zijn heel eenvoudig via Marktplaats te vinden, vaak gratis. Mensen denken dat ze een leuk eerste huisdier zijn voor kinderen. Maar laat je goed voorlichten voor je eraan begint. Dat scheelt teleurstellingen", aldus Welbergen.</p>]]></description>
      <enclosure type="image/jpeg" url="https://cdn.nos.nl/image/2023/02/18/944324/1008x567.jpg"/>
      <pubDate>Sat, 18 Feb 2023 14:49:33 +0100</pubDate>
      <guid isPermaLink="true">https://nos.nl/l/2464325</guid>
    </item>
    <item>
      <title><![CDATA[Al ruim 200 uur bezig: Amerikaanse gebedsmarathon is hit op TikTok]]></title>
      <link>https://nos.nl/l/2464320</link>
      <description><![CDATA[<p>Al tien dagen lang wordt er 24 uur per dag gebeden, gezongen en gepredikt in een universiteitskerk in de Amerikaanse staat Kentucky. Nadat een aantal studenten op 8 februari was blijven rondhangen na een ochtenddienst in de kerk van de Asbury-universiteit, ontstond een spontane gebedsmarathon. Daar doen inmiddels duizenden mensen aan mee.</p><p>Ook op sociale media zoals Twitter en TikTok is de actie razend populair. Daar is de hashtag #asburyrevival al vijftig miljoen keer bekeken. De term revival slaat op een heropleving van het christendom. Veel Amerikaanse christenen hopen dat deze actie het begin kan zijn van zo'n religieuze bloei onder jongeren.</p><p>De kerk is nu al tien dagen elk uur van de dag geopend en trekt gelovigen uit het hele land aan. Om iedereen een plek te kunnen bieden, hebben nu ook andere kerken en kapellen rondom de universiteit hun deuren geopend.</p><p>Ook christelijke influencers zeggen te hopen op een religieuze heropleving, zoals de conservatieve podcaster Graham Allen op Twitter. "Er is een revival gaande. GOD IS NIET DOOD!" Daarbij plaatste hij een video van de lange rijen die zich voor de kerk gevormd hebben:</p><p>Dit soort spontane geloofsevenementen zijn niet uniek in een overwegend witte en conservatieve staat als Kentucky, maar de grootte en duur van de huidige dienst is dat wel.</p><p>Voor veel aanwezigen op de universiteit voelen deze acties aan als een laatste strohalm, want het christendom verliest steeds meer terrein in de Amerikaanse samenleving. Volgens een rapport van het gezaghebbende Pew Research Center uit september vorig jaar is het percentage christenen in de VS sterk gedaald. Terwijl dertig jaar geleden nog negentig procent van de bevolking christelijk was, was dat in 2020 nog maar zestig procent.</p><p>De onderzoekers doen ook een aantal voorspellingen. In geen enkele van hun scenario's groeit het aantal christenen nog. Wel houdt het rapport een opvallende slag om de arm, want volgens het instituut kunnen catastrofale gebeurtenissen zoals oorlogen, natuurrampen en economische crises het tij potentieel nog keren.</p><p>Die ommekeer is precies waar deelnemers aan de marathondienst nu op hopen. Alison Perfater, voorzitter van de studentenraad, zei in gesprek met Fox News dat "deze jonge generatie door zoveel geraakt wordt, dat de Heilige Geest heeft besloten om in te grijpen". Ze verwees daarbij ook naar de vele schietpartijen op Amerikaanse universiteiten, zoals eerder deze week in de staat Michigan, waar drie doden vielen.</p><p>Bemoedigend voor deze gelovigen is dat in de coronapandemie het aantal Amerikaanse leerlingen in het christelijk onderwijs met twaalf procent is toegenomen. Daar ging een jarenlange daling aan vooraf. In de pandemie konden ouders door online onderwijs veel makkelijker zien wat hun kind allemaal op school leerde. Lessen op openbare scholen over diversiteit schoot een conservatief deel van hen in het verkeerde keelgat. Zij wijken nu uit naar christelijke scholen, die deze thema's vaak vermijden.</p><h2>Religieuze heropleving</h2><p>Ook in de jaren zestig en zeventig was er veel te doen over groeiend christelijk onderwijs. Destijds wisselden veel jongeren van school omdat hun ouders het niet eens waren met het toelaten van zwarte kinderen op traditioneel witte scholen. In die periode groeide de populariteit van revival-acties, ook toen met de Asbury-universiteit als epicentrum. In 1970 hield eenzelfde spontane gebedsmarathon de universiteit ook al in de greep.</p><p>De hoop van toen op een religieuze heropleving lijkt vergeefs te zijn geweest, als je kijkt naar de cijfers van het Pew Research Center. Of dat nu anders zal zijn, moet de toekomst uitwijzen, maar over één ding kunnen de huidige studenten alvast tevreden zijn: waar hun voorgangers het 185 uur non-stop volhielden, zitten zij op het moment van schrijven al op 237 uur. En een einde lijkt voorlopig nog niet in zicht.</p>]]></description>
      <enclosure type="image/jpeg" url="https://cdn.nos.nl/image/2023/02/18/944313/1008x567.jpg"/>
      <pubDate>Sat, 18 Feb 2023 14:29:23 +0100</pubDate>
      <guid isPermaLink="true">https://nos.nl/l/2464320</guid>
    </item>
    <item>
      <title><![CDATA[Regering gaat ook kleinere mijnbouwschade in Limburg vergoeden]]></title>
      <link>https://nos.nl/l/2464312</link>
      <description><![CDATA[<p>Bijna vijftig jaar na de sluiting van de laatste steenkolenmijn in Limburg, komt er een schadefonds voor kleinere mijnbouwschade, zoals scheuren en verzakkingen. Medio dit jaar worden de eerste schademeldingen in behandeling genomen.</p><p>Dat heeft staatssecretaris Hans Vijlbrief bekendgemaakt. Hoe het schadefonds er precies uit gaat zien, is nog niet bekend. "Gedachte is in ieder geval om te komen tot een laagdrempelig loket om de inwoners van Limburg te ondersteunen en te ontzorgen", schrijft de staatssecretaris aan de Tweede Kamer.</p><p>Hoewel er al sinds eind 1974 geen steenkool meer wordt gewonnen in Limburg. veroorzaken oude mijngangen nog steeds schade aan gebouwen. Door instortende mijnschachten en mijnwater kunnen verzakkingen in de bodem ontstaan, met scheuren in muren of verzakte panden tot gevolg. In juli 2020 moesten dertien woningen worden ontruimd in Kerkrade nadat er plotseling een groot gat in de weg was ontstaan. Dat werd veroorzaakt door een 300 jaar oude mijnschacht.</p><h2>Kleine claims verjaard</h2><p>In 2015 werd het Calamiteitenfonds Mijnschade opgericht, maar dat vergoedt tot nu toe alleen ernstige mijnbouwschade in Limburg. 'Kleine' claims worden wel ingediend, maar eigenlijk nooit vergoed. Volgens 1Limburg komt dat omdat de voormalige mijnbouwbedrijven zich erop beroepen dat die kleine schadeclaims verjaard zouden zijn.</p><p>De staatssecretaris is het daar niet mee eens. Met de oprichting van een schadefonds voor kleinere mijnbouwschade maakt hij duidelijk dat er ook anno 2023 'gewoon' vergoedingen beschikbaar zijn. "Dit betekent, dat wanneer een schadegeval is veroorzaakt door de voormalige steenkoolwinning, het ministerie de schade aan de burger zal vergoeden", aldus Vijlbrief. "Vervolgens zal het ministerie het bedrag claimen bij een rechtsopvolgers indien deze nog bestaat."</p><h2>Niet in Den Haag dus</h2><p>Jan de Wit van het Calamiteitenfonds Mijnschade toont zich verheugd over de aankondiging van het nieuwe fonds. "Als het voor de zomer lukt, is dat geweldig nieuws. Maar het is nog geen uitgemaakte zaak, want we zijn nog altijd in gesprek over hoe het een en ander ingevuld moet worden", zegt hij. "Er moet een stichting of instituut hier in de regio komen die Limburgers gaat helpen", aldus De Wit. "Dicht bij de plek waar het zich allemaal afspeelt waardoor het voor mensen makkelijk aanspreekbaar is. Niet in Den Haag dus."</p><p>Over het aantal kleine schademeldingen bestaat nog geen duidelijkheid. Vijlbrief waagt zich niet aan het noemen van een aantal. De Wit schat het op 10.000. Later dit jaar wordt duidelijk hoeveel geld er voor de regeling beschikbaar is.</p>]]></description>
      <enclosure type="image/jpeg" url="https://cdn.nos.nl/image/2023/02/18/944301/1008x567.jpg"/>
      <pubDate>Sat, 18 Feb 2023 12:59:59 +0100</pubDate>
      <guid isPermaLink="true">https://nos.nl/l/2464312</guid>
    </item>
    <item>
      <title><![CDATA[China noemt neerschieten ballon door VS 'hysterisch' en 'ridicuul']]></title>
      <link>https://nos.nl/l/2464311</link>
      <description><![CDATA[<p>De Chinese topdiplomaat Wang Yi heeft fel uitgehaald naar de Verenigde Staten vanwege het ballonincident van eerder deze maand. Op een veiligheidsconferentie in München in Duitsland noemde Wang de actie van de Amerikanen "onvoorstelbaar", "hysterisch" en "absurd".</p><p>Het Amerikaanse leger haalde twee weken geleden een Chinese ballon neer. De ballon wordt door de VS gezien als Chinees spionage-instrument, onder meer door de aanwezigheid van antennes om communicatie te onderscheppen. China beweert dat de ballon wetenschappelijke metingen uitvoerde.</p><p>"Er zijn zoveel ballonnen op de wereld, gaan de Verenigde Staten die allemaal neerschieten?", vroeg Wang zich af. Hij is de belangrijkste buitenlandse diplomaat van China.</p><p>Hij riep de Amerikanen op nooit meer "zoiets ridicuuls" te doen en sprak over een schending van de internationale regels. "Het laat niet zien dat Amerika een sterk land is. Integendeel, het laat de andere kant zien."</p><h2>Soevereiniteit</h2><p>Het incident met de ballon heeft de verhoudingen tussen China en de Verenigde Staten verder verzuurd. De ballon werd onder meer gezien boven de staat Montana, waar een belangrijke Amerikaanse vliegbasis ligt. Uiteindelijk nam president Biden het besluit om hem neer te laten halen. Het Amerikaanse Huis van Afgevaardigden noemde de actie van China "een brutale schending" van de soevereiniteit.</p><p>De Amerikaanse minister Blinken van Buitenlandse Zaken schrapte eerder ook een bezoek aan China vanwege dit ballonincident. De Amerikaanse minister vertrekt morgen weer uit München, maar het is niet duidelijk of er een ontmoeting tussen Blinken en Wang Yi gepland staat.</p>]]></description>
      <enclosure type="image/jpeg" url="https://cdn.nos.nl/image/2023/02/18/944299/1008x567.jpg"/>
      <pubDate>Sat, 18 Feb 2023 12:56:38 +0100</pubDate>
      <guid isPermaLink="true">https://nos.nl/l/2464311</guid>
    </item>
    <item>
      <title><![CDATA[FvD presenteert top-5 van Eerste Kamerlijst met vertrouwde gezichten]]></title>
      <link>https://nos.nl/l/2464310</link>
      <description><![CDATA[<p>Forum voor Democratie heeft de vijf namen bekendgemaakt van de kandidaten voor de nieuwe Eerste Kamer. De partij heeft gekozen voor Forum-politici die al enige tijd bij de partij zitten, bijvoorbeeld in de Eerste en Tweede Kamer, de Provinciale Staten en de gemeenteraad. Dit heeft partijleider Baudet bekendgemaakt op de ledendag in Den Haag. Maandag wordt de complete lijst gepresenteerd.</p><p>Op nummer een staat, zoals aangekondigd, Johan Dessing, die nu al voor FvD fractievoorzitter in de Eerste Kamer is. In 2019 won de nieuwe partij 12 zetels in de Eerste Kamer, net zoveel als de VVD. Maar door diverse conflicten verlieten in totaal elf senatoren de partij. Alleen Dessing bleef over.</p><p>Op nummer 2 staat ondernemer Joris van den Oetelaar, nu Statenlid in Brabant. Uit de Tweede Kamer komt nummer 3, Simone Kerseboom. Zij is nu niet aan het werk in Den Haag, omdat ze haar zwangerschapsverlof heeft verlengd. Kerseboom is ook lid van de Provinciale Staten van Limburg waar ze wel weer aan de slag is gegaan.</p><p>De huidige persvoorlichter Tom Russcher staat op nummer vier. Anton van Schijndel, fractievoorzitter van FvD in Amsterdam, staat op plaats vijf.</p><h2>In functie</h2><p>Op 20 maart 2019 stemden meer dan een miljoen Nederlanders op Forum voor Democratie. Het leverde de partij 86 zetels op in de Provinciale Staten. Inmiddels zijn er nog maar 24 Statenleden in functie over.</p><p>De Eerste Kamer wordt 30 mei gekozen door de Provinciale Statenleden, die weer op 15 maart zijn gekozen. De lijst van Provinciale Statenleden van FvD is in november al op het partijcongres bekendgemaakt.</p><h2>Forumland</h2><p>De partij wil zich bij de komende verkiezingen inzetten op meer directe democratie, strengere grenscontroles en het stoppen van de klimaat- en stikstofplannen, zo wordt vermeld in het persbericht van de vijf kandidaten.</p><p>De partij werkt al langer aan het gestaag opzetten van een 'Forumland', zo bleek in november al op het partijcongres. Partijleider Baudet wil een "parallelle samenleving" voor gelijkgestemden, met een eigen Forumschool en een Forum-appgroep waar aanhangers met elkaar in contact kunnen komen.</p>]]></description>
      <enclosure type="image/jpeg" url="https://cdn.nos.nl/image/2023/02/18/944298/1008x567.jpg"/>
      <pubDate>Sat, 18 Feb 2023 12:48:45 +0100</pubDate>
      <guid isPermaLink="true">https://nos.nl/l/2464310</guid>
    </item>
    <item>
      <title><![CDATA[Storing bij Vodafone verholpen, mobiel netwerk moet geleidelijk weer gaan werken]]></title>
      <link>https://nos.nl/l/2464308</link>
      <description><![CDATA[<p>Een deel van de klanten van Vodafone heeft vanochtend last gehad van een storing in het mobiele netwerk van de provider. Zij konden daardoor niet bellen en internetten via hun telefoon.</p><p>De storing ontstond vanochtend. Volgens Vodafone moet het netwerk vanaf 13.00 uur geleidelijk weer voor alle klanten gaan werken.</p><p>Vodafone kan nog niets zeggen over een mogelijke oorzaak. De provider onderzoekt de situatie. Hoeveel klanten precies getroffen zijn, is niet duidelijk.</p><p>Op sociale media maken mensen melding dat ze al een tijdje niet gebruik kunnen maken van het mobiele netwerk van Vodafone. Ook organisaties lijken getroffen te zijn. Zo liet het Haagse ov-bedrijf HTM weten dat de klantenservice tijdelijk niet bereikbaar is.</p>]]></description>
      <enclosure type="image/jpeg" url="https://cdn.nos.nl/image/2023/02/18/944295/1008x567.jpg"/>
      <pubDate>Sat, 18 Feb 2023 12:35:13 +0100</pubDate>
      <guid isPermaLink="true">https://nos.nl/l/2464308</guid>
    </item>
    <item>
      <title><![CDATA[Vijf vragen over de bestorming van het Surinaamse parlement]]></title>
      <link>https://nos.nl/l/2464302</link>
      <description><![CDATA[<p>Na de rellen in de Surinaamse hoofdstad Paramaribo van gisteren heeft de politie ten minste vijftig mensen gearresteerd en raakten twintig mensen gewond. Dat gebeurde nadat een vreedzaam anti-regeringsprotest uit de hand was gelopen.</p><p>Demonstranten drongen het parlementsgebouw binnen, gooiden stenen en vernielden de hal van het gebouw. En ook op andere plekken waren er onlusten. Tot 06.00 uur Surinaamse tijd, 10.00 uur Nederlandse tijd, gold een avondklok in de binnenstad van Paramaribo.</p><p>In Suriname is al vaker gedemonstreerd, maar waarom liep deze demonstratie zo uit de hand? Vijf vragen en antwoorden over de rellen in Paramaribo.</p><h2>Waar komt de onvrede van de Surinamers vandaan?</h2><p>"Ze zijn al heel lang boos op het feit dat er eigenlijk geen verbetering komt in de situatie van Suriname", zegt correspondent Nina Jurna in Met het Oog op Morgen. Daarmee doelt ze op onder meer de economische situatie en de enorme inflatie in het land. "De prijzen rijzen de pan uit in de winkels."</p><p>"Daarnaast zijn er ook de politieke benoemingen", zegt Jurna. "We hebben het vaker gehad over de vriendjespolitiek waar de regering Santokhi-Brunswijk zich helaas ook schuldig aan maakt." Zo benoemde Santokhi op verschillende belangrijke functies familieleden. Deze week stapte er nog een partij uit onvrede uit de coalitie.</p><p>"Mensen zien geen verbetering en zijn wanhopig", zegt Jurna. "Maar dat het op deze manier nu uit de hand loopt, met geweld en vernielingen, gaat heel veel demonstranten die vreedzaam wilden demonstreren te ver. Het is een bepaalde groep die dit nu heeft aangericht."</p><p>Ook NOS-redacteur Lena van Dijk, nu werkzaam bij het Surinaamse Jeugdjournaal, hoort al maanden dezelfde geluiden. "Mensen zeggen dat het zo niet langer kan", zegt ze in het NOS Radio 1 Journaal.</p><h2>Hoe kon deze demonstratie zo uit de hand lopen?</h2><p>Volgens Jurna zijn er wel vaker verhitte demonstraties, maar zoiets heeft ze nog nooit meegemaakt, zegt ze in NOS Met het Oog op Morgen. "We hebben het afgelopen jaar in de VS en Brazilië gezien hoe de democratische instituties worden aangevallen. Dit is voor Suriname eigenlijk onwerkelijk."</p><p>De ruiten van winkels werden ingegooid:</p><p>Ook Roy Khemradj, journalist en Suriname-kenner, noemt de bestormingen van het Capitool en van Braziliaanse overheidsgebouwen. Hij denkt dat de relschoppers mogelijk geïnspireerd waren door die gebeurtenissen. "Dit is ongekend voor Suriname", zegt hij in het NOS Radio 1 Journaal. "Er is tijdens het bewind van president Santokhi al vaker vreedzaam en massaal gedemonstreerd. De president slaagde er ook in om met de actievoerenden in gesprek te gaan, maar dit is een hele andere ontwikkeling die ik niet eerder in Suriname heb gekend."</p><p>Starnieuws meldt dat het protest, dat al eerder was aangekondigd, zo kon ontsporen doordat de politie te laat in actie kwam. "Er was van tevoren informatie bekend dat herrieschoppers zich zouden mengen tussen de menigte om de orde te verstoren", schrijft de nieuwssite. "Indien er voldoende ingespeeld was op de situatie zou het de relschoppers niet gelukt zijn om het Assembleegebouw te bestormen."</p><h2>Uit wat voor mensen bestond de groep demonstranten? </h2><p>Het ging onder meer om activisten, zegt Jurna. Maar ook om "heel veel ontevreden en boze burgers en ook mensen van de vakbonden". </p><h2>Hoe reageert de Surinaamse politiek op de rellen?</h2><p>De Surinaamse politiek keurt de rellen af. "Ons geliefd Suriname heeft aan onrust geen boodschap", stelt de Algemene Bevrijdings- en Ontwikkelingspartij ABOP. De Vooruitstrevende Hervormings Partij wil harde maatregelen tegen plunderaars en de Nationale Democratische Partij betuigt "diep medeleven met de gewonden en de getroffen ondernemers".</p><p>President Santokhi noemde de onlusten "een ernstige inbreuk op de democratische orde".</p><h2>Hoe nu verder?</h2><p>De politie vraagt iedereen om vandaag binnen te blijven, en winkels en markten in de binnenstad blijven dicht. Ook is er extra beveiliging op straat.</p><p>"Ik heb de indruk dat het nu wel rustiger is geworden", zegt Khemradj. "Zeker in het weekend zullen er geen oproepen komen om opnieuw de straat op te gaan."</p><p>Verder richtte de president een taskforce op. Daar maakt ook het leger deel van uit. Die gaat mensen opsporen die ernstige strafbare feiten hebben gepleegd.</p>]]></description>
      <enclosure type="image/jpeg" url="https://cdn.nos.nl/image/2023/02/18/944276/1008x567.jpg"/>
      <pubDate>Sat, 18 Feb 2023 11:46:17 +0100</pubDate>
      <guid isPermaLink="true">https://nos.nl/l/2464302</guid>
    </item>
    <item>
      <title><![CDATA[300 uur na de beving nog drie mensen gered onder puin Turkije: 'Een wonder']]></title>
      <link>https://nos.nl/l/2464295</link>
      <description><![CDATA[<p>Nog eens drie mensen zijn na bijna 300 uur levend onder het puin vandaan gehaald in de Zuid-Turkse stad Antakya. Een van de overlevenden is een kind. Volgens staatspersbureau Anatolu zijn de drie bevrijd onder het puin van een ingestort gebouw.</p><p>Op televisiebeelden is te zien dat de drie slachtoffers naar ambulances worden gedragen. Het is niet bekend hoe ze eraan toe zijn.</p><p>De kans dat er nog mensen levend onder het puin vandaan gehaald worden, wordt met de dag kleiner.</p><p>Dat ziet ook Karla Bil. Zij is adjunct medisch directeur bij Artsen zonder Grenzen. "De omstandigheden moeten wel goed zijn", zegt ze. "Deze mensen hebben echt geluk gehad, het is een wonder te noemen."</p><h2>Fysieke gesteldheid</h2><p>Om te kunnen overleven, is het vooral belangrijk dat je fysiek in orde bent, zegt Bil. "Het liefst zonder verwondingen, zoals complexe breuken of inwendige bloedingen. Verder moet het niet te koud zijn en het liefst met vocht in de buurt." En dan nog moet je geluk hebben dat je in een ruimte zit met voldoende lucht en zuurstof, zegt ze.</p><p>Ze benadrukt het belang van een goede conditie. Het lichaam moet sterk genoeg zijn om te kunnen overleven. "Als er langere tijd geen vocht binnenkomt, proberen de nieren er alles aan te doen om het lichaam te beschermen. Na verloop van tijd stoppen die functies en kan het lichaam geen afvalstoffen meer afscheiden."</p><p>De mensen die na zo'n lange tijd nog gered worden, hebben vaak last van uitdrogingsverschijnselen. "En ze hebben totaal geen energie meer", zegt Bil. "Om daarna te kunnen overleven, hebben ze eerst vocht nodig en dan langzaamaan weer voedsel. Het lichaam is in staat om weer te herstellen."</p><p>Maar slachtoffers moeten er psychosociaal ook weer bovenop komen. "Het doet wat met mensen als ze twee weken onder het puin hebben gelegen. Niet wetende of je het gaat overleven of hoe het met familie gaat. Die nazorg is ook heel belangrijk."</p><p>Bekijk hier beelden van de reddingsactie in Antakya:</p><p>Het dodental na de aardbevingen in Turkije en Syrië is opgelopen tot ruim 45.000. In Turkije zijn tot nu toe 39.672 doden geteld, in Syrië zijn het er 5800.</p><p>Nog altijd wordt gevreesd voor meer slachtoffers. Er zijn nog veel mensen vermist. Een deel van hen kan nog onder de ruim 264.000 ingestorte gebouwen liggen.</p>]]></description>
      <enclosure type="image/jpeg" url="https://cdn.nos.nl/image/2023/02/18/944261/1008x567.jpg"/>
      <pubDate>Sat, 18 Feb 2023 10:52:45 +0100</pubDate>
      <guid isPermaLink="true">https://nos.nl/l/2464295</guid>
    </item>
    <item>
      <title><![CDATA[Opengaan cockpitkap leidde tot fatale crash sportvliegtuigje bij Kornhorn]]></title>
      <link>https://nos.nl/l/2464293</link>
      <description><![CDATA[<p>Het ongeluk dat twee jaar geleden gebeurde met een sportvliegtuigje bij Kornhorn, is veroorzaakt doordat de cockpitkap tijdens de vlucht openging. De piloot raakte de controle over het toestel kwijt en stortte neer.</p><p>Dat stelt de Onderzoeksraad voor Veiligheid (OVV), die het ongeluk bij het Groningse dorp onderzocht. De 75-jarige piloot Bonne van den Bos uit Kornhorn kwam om het leven. Hij was de enige inzittende.</p><p>Het vliegtuigje kwam op zaterdagmiddag 13 februari 2021 plotseling in de problemen boven een weiland bij Kornhorn. De piloot zou nog hebben geprobeerd een noodlanding te maken voordat hij, vlak bij zijn huis, tegen een boom belandde en neerstortte.</p><p>"Uit onderzoek is gebleken dat de cockpitkap, de canopy, tijdens de vlucht was opengegaan", schrijft de OVV nu. "De piloot was niet in staat om het controleverlies in de korte tijd te herstellen voordat de micro light aircraft (MLA) de grond raakte. Waardoor de piloot de controle verloor bleef onbekend."</p><h2>Medische keuring</h2><p>Aan ervaring ontbrak het de piloot niet, schrijft RTV Noord. In totaal had hij 394 vlieguren gemaakt, waarvan 168 in het type vliegtuig waarin hij verongelukte. De PH-4E7, Aerospool Dynamic WT9, was een maand voor het ongeval nog geïnspecteerd en goedgekeurd. Van den Bos had zelf ook net een medische keuring goed doorstaan.</p><p>De Onderzoeksraad acht het zeer waarschijnlijk dat de kap al bij het opstijgen niet goed dicht heeft gezeten. In het verleden is die kap bij het type van het in Kornhorn gecrashte vliegtuigje vaker opengegaan tijdens het vliegen. De fabrikant kwam al in 2008 met een noodprocedure voor dergelijke gevallen. Twee jaar voor het ongeluk adviseerde de fabrikant om de vergrendeling van de cockpitkap te verbeteren door middel van een veiligheidshaak en een sensor.</p><h2>Over het hoofd gezien</h2><p>Vliegclub Fryslân, eigenaar van het vliegtuigje, bleek niet op de hoogte van die informatie, schrijft de OVV. "Bij regelmatig onderhoud en inspectie van het vliegtuig door de houder en de bijbehorende documentatie werd de publicatie van dit bulletin over het hoofd gezien", aldus het rapport. En, iets verderop in hetzelfde rapport: "vanwege de losse omgang met de veiligheid" leidde een eerder incident op de vliegclub niet tot bewustwording van dit gevaar."</p><p>Vliegclub Fryslân bevestigt in een reactie in het Dagblad van het Noorden dat er geen vast protocol bestaat voor het opvolgen van veiligheidsadviezen.</p><p>De OVV vindt dat te vrijblijvend en vraagt de minister van Infrastructuur en Waterstaat nu om in te grijpen. Vliegclubs en piloten moeten zich ervan bewust zijn dat zij zelf grotendeels zelf verantwoordelijk zijn voor de veiligheid van het vliegen met zo'n micro light aircraft, aldus de Onderzoeksraad. Ook moeten ze de regelgeving naleven. Minister Mark Harbers maakt binnen negentig dagen bekend of hij ingrijpt.</p>]]></description>
      <enclosure type="image/jpeg" url="https://cdn.nos.nl/image/2023/02/18/944256/1008x567.jpg"/>
      <pubDate>Sat, 18 Feb 2023 10:45:40 +0100</pubDate>
      <guid isPermaLink="true">https://nos.nl/l/2464293</guid>
    </item>
    <item>
      <title><![CDATA[Dochter van Noord-Koreaanse leider duikt op bij voetbalwedstrijd]]></title>
      <link>https://nos.nl/l/2464292</link>
      <description><![CDATA[<p>De Noord-Koreaanse dictator Kim Jong-un heeft voor het eerst zijn dochter laten zien bij een niet-militair evenement. Dat gebeurde bij een voetbalwedstrijd ter ere van de geboortedag van voormalig leider Kim Jong-il. Daarbij speelden legerfunctionarissen en kabinetsmedewerkers tegen elkaar.</p><p>De dochter van Kim Jong-un is de afgelopen maanden al vaker in het openbaar verschenen. Vorige week werd ze gezien bij een grote militaire parade in de hoofdstad Pyongyang, waarbij het regime pronkte met allerlei nieuwe raketten en ander wapentuig. Ook verscheen haar beeltenis op postzegels, om succesvolle Noord-Koreaanse raketproeven te vieren.</p><p>Het meisje zou Ju-ae heten en ongeveer tien jaar oud zijn. Heel veel meer is er over haar niet bekend, maar er wordt gespeculeerd dat Ju-ae wordt klaargestoomd voor het leiderschap van de zeer gesloten dictatuur. Ze wordt in Noord-Koreaanse media steevast "geliefd" en "gerespecteerd" genoemd.</p><p>Zuid-Korea noemt die speculaties overigens prematuur, gezien de nog jonge leeftijd van Kim Jong-un (39) en de door mannen gedomineerde machtsstructuur bij de noorderburen.</p><p>Dit zijn beelden van de voetbalwedstrijd:</p><p>Op foto's van staatspersbureau KCNA is te zien dat de dochter met ogenschijnlijk veel enthousiasme naar de wedstrijd kijkt. Daarbij zit ze tussen allerlei hooggeplaatste figuren van de regering en het Noord-Koreaanse leger. De machtige zus van Kim Jong-un, Kim Yo-jong, zat ook in het stadion.</p><p>Volgens KCNA bracht de aanwezigheid van Kim Jong-un en zijn dochter "vreugde en opwinding" in het stadion. De wedstrijd eindigde in 3-1. Het team van het leger won de wedstrijd van het Noord-Koreaanse kabinet.</p><h2>Raket gelanceerd</h2><p>Overigens had het Noord-Koreaanse leger een dag na de voetbalwedstrijd alweer tijd voor andere zaken. De Noord-Koreanen vuurden vanochtend een langeafstandsraket af, die ten westen van Japan in zee belandde. Volgens de Japanners was de raket een uur in de lucht.</p><p>Ook de Verenigde Staten zeggen bekend te zijn met de lancering van een ballistische raket door Noord-Korea. De Noord-Koreanen mogen die van de Verenigde Naties niet afvuren, maar daar trekt het regime zich niets van aan. De Amerikanen veroordelen de raketlancering.</p><p>Het was voor het eerst dit jaar dat Noord-Korea een raket lanceerde. Het Zuid-Koreaanse leger meldt dat de raket is afgevuurd vanuit de omgeving van Sunan, waar de internationale luchthaven van Pyongyang gevestigd is. Vanuit daar zijn de afgelopen jaren ook de meeste internationale ballistische raketten van Noord-Korea afgevuurd.</p><p>De Noord-Koreanen dreigden gisteren met een "ongekend krachtige" actie, als reactie op aangekondigde militaire oefeningen van Zuid-Korea en de Verenigde Staten.</p>]]></description>
      <enclosure type="image/jpeg" url="https://cdn.nos.nl/image/2023/02/18/944254/1008x567.jpg"/>
      <pubDate>Sat, 18 Feb 2023 10:39:30 +0100</pubDate>
      <guid isPermaLink="true">https://nos.nl/l/2464292</guid>
    </item>
    <item>
      <title><![CDATA[Zorginstellingen willen af van zzp'ers: 'Balans is zoek']]></title>
      <link>https://nos.nl/l/2464288</link>
      <description><![CDATA[<p>Het aantal zzp'ers in zorgberoepen is vorig jaar weer flink toegenomen, volgens het CBS met 23 procent. Het aantal mensen in loondienst steeg in diezelfde periode nagenoeg niet. De verhouding raakt bij sommige zorgorganisaties zo uit balans, dat ze maatregelen nemen om het tij te keren.</p><p>Uit een rondgang van de NOS langs zorgorganisaties voor ouderen en gehandicapten blijkt dat ze vooral de werkomstandigheden voor mensen in vaste dienst verbeteren. Die krijgen bijvoorbeeld meer invloed op roosters, meer uren of betere secundaire arbeidsvoorwaarden. Enkele zorgorganisaties stoppen zelfs helemaal met het inhuren van zzp'ers.</p><h2>Gelukszoekers</h2><p>Bij een ouderenzorglocatie van Kloek Zorg was op een gegeven moment de helft van het personeel zzp'er. Die zijn volgens directeur Martin van de Graaf hard nodig, maar hun inzet leidt tot nieuwe problemen. "Zzp'ers willen vaak niet werken in de zomervakantie of op feestdagen. Sommigen komen op het laatste moment binnen om een dienst te doen. Daardoor zijn ze minder betrokken."</p><p>Van de Graaf zag afgelopen jaren met lede ogen hoe zijn vaste mensen werden verleid door zzp'ers die hij inhuurde. "Sommigen werkten net bij ons en die hadden we zelf opgeleid. Ze belden dan met de vraag voor hoeveel ik ze wilde inhuren. Soms gingen ze de prijs dan enorm opdrijven. Dat zijn de gelukszoekers in de markt."</p><p>Twee jaar geleden heeft Kloek Zorg besloten om het aantal zzp'ers terug te dringen. Met succes: inmiddels is minder dan één op de vijf medewerkers zzp'er. "We hebben veel geïnvesteerd in secundaire arbeidsvoorwaarden, zoals reiskosten, een fietsenplan en een eindejaarsuitkering", zegt Van de Graaf. "En normaal geef ik zzp'ers een kerstpakket, nu niet meer."</p><p>De zorgorganisatie heeft het vaste personeel daarnaast meer inspraak gegeven. "Als het team een zzp'er niet goed genoeg vindt, mogen ze zelf bepalen of ze met iemand stoppen. Maar dan moeten ze wel zelf de diensten opvullen. Zo kunnen ze meer bepalen met wie ze werken."</p><p>Gehandicaptenzorginstelling Frion in Overijssel werkt toe naar een organisatie zonder zzp'ers, door voorwaarden voor personeel in dienst te verbeteren: </p><p>In december publiceerden zeventien Brabantse zorgorganisaties een brandbrief: het aantal zzp'ers werd onhoudbaar, kosten liepen de spuigaten uit en werk werd oneerlijk verdeeld. Inmiddels is het twee maanden later. "Je kan in die tijd geen wonderen verwachten", zegt bestuurder Chantal Beks van ouderenzorg De Wever. "Maar we kregen veel bijval en het gesprek met freelancers is geopend."</p><p>Volgens haar zijn zzp'ers "bij zieken en pieken" hartstikke waardevol. "Wij zijn niet tegen", zegt zij. "De nood in de zorg is nog steeds hoog. Alleen is de balans zoek: een op de vijf bij ons is zzp'er. Vanwege personeelskrapte moeten wij hen wel inzetten."</p><p>Helemaal zonder zzp'ers kan niet, zegt Beks. "Maar om grenzen te stellen willen we niet meer de hoofdprijs betalen en stellen we een maximumuurtarief in. Dat is spannend en het is de vraag of mensen daardoor weglopen. Maar anders doorbreek je het nooit." Het bieden van meer loon is niet mogelijk vanwege de cao-afspraken.</p><h2>Uit baan weggevlucht</h2><p>De Vereniging Zelfstandigen Nederland (VZN) zegt de worsteling te herkennen, maar vindt zzp'ers weren geen oplossing. "Sommige zzp'ers kiezen voor een hoger tarief en fijne roosters", zegt voorzitter Cristel van de Ven. "Maar na onderhandelingen blijkt vaak dat ook zij bereid zijn andere diensten te vervullen."</p><p>Volgens Solopartners, de brancheorganisatie voor zzp'ers in de zorg, heeft de sector het ook aan zichzelf te danken dat er zoveel zzp'ers zijn. "Ze zijn uit hun vaste baan weggevlucht, vanwege gebrek aan regie en flexibiliteit", zegt directeur Loe van Erp. "Daardoor zijn het soms ook geen echte ondernemers en is er sprake van schijnzelfstandigheid."</p><h2>Bewuste keuze</h2><p>Minister Helder (Langdurige Zorg en Sport) noemt de toename een zorgelijke ontwikkeling. Ze vindt dat zzp'en een bewuste keus moet zijn en begint daarom een bewustwordingscampagne. "Je moet echt veel zelf regelen, van financiën tot aansprakelijkheid", zegt ze. "Daar moet je over nadenken."</p><p>Helder vindt dat er een rol voor werkgevers is als zorgwerkers te weinig autonomie ervaren. "Ik zie daar goede voorbeelden van: werkgevers die de handen ineenslaan om het tij te keren."</p><p>Het ministerie van Sociale Zaken en Werkgelegenheid is bezig met nieuwe zzp-regels, waardoor het mogelijk voor zorgpersoneel minder aantrekkelijk wordt. "De vraag is wel of al die mensen, die aan het zzp-schap hebben geroken, nog teruggaan naar loondienst", zegt Van Erp van de brancheorganisatie. "Wel kan je zo verdere uitstroom mogelijk voorkomen."</p>]]></description>
      <enclosure type="image/jpeg" url="https://cdn.nos.nl/image/2023/02/18/944252/1008x567.jpg"/>
      <pubDate>Sat, 18 Feb 2023 10:20:15 +0100</pubDate>
      <guid isPermaLink="true">https://nos.nl/l/2464288</guid>
    </item>
    <item>
      <title><![CDATA[Vaker betalen voor carnaval: 'volksfeest bij uitstek' minder toegankelijk]]></title>
      <link>https://nos.nl/l/2464276</link>
      <description><![CDATA[<p>Een ticket kopen om met carnaval mee te kunnen zingen, dansen en drinken: in Limburg moet het op steeds meer plekken, niet alleen binnen maar ook buiten. Het leidde tot veel negatieve reacties op sociale media.</p><p>"Wij begrijpen dat er entree wordt gevraagd vanwege gestegen kosten, maar het past eigenlijk niet bij carnaval", zegt Robert Housmans, voorzitter van de Bond Carnavalsverenigingen Limburg (BCL). "Carnaval is een feest van verbroedering, iedereen moet kunnen meedoen."</p><p>Een van de plekken waar je er vandaag zonder ticket niet meer inkomt, is het marktplein in Sittard. Het feest hier, Kanon van 't Balkon, was vorig jaar gratis. Dit jaar moeten carnavalsvierders 11 euro neertellen.</p><p>Het kon niet anders, zegt Joep Wijnands van carnavalsvereniging Marotte Zitterd, die Kanon van 't Balkon organiseert. "De inkoopprijzen zijn enorm gestegen. Daarom hebben we ervoor gekozen om bij één evenement entree te vragen, zodat de feesten op de andere dagen gratis zijn."</p><p>"We zien dat veel buitenevenementen die eerst niet betaald waren, nu wel betaald zijn", zegt Housmans van de BCL. Ook ziet hij dat binnenactiviteiten die eerst gratis waren, nu entree vragen. Of de ticketprijzen zijn gestegen.</p><h2>Duurdere beveiliging</h2><p>Bij de aftrap van het carnavalsseizoen op 11 november moesten carnavalsvierders in Roermond voor het eerst betalen om mee te feesten. En ook in Venray, Horst en Sevenum is vandaag een ticket nodig voor de buitenevenementen. In Sevenum organiseren drie horecazaken op het kerkplein een feest met bekende artiesten. Voor toegang betaal je 20 euro, waar je wel direct vijf consumptiemunten bij krijgt.</p><p>Tom Willemsen van café Breurs in Sevenum benadrukt dat hij met het feest "verbroedering en leefbaarheid" wil creëren in een klein dorp als Sevenum, zodat de inwoners in hun eigen dorp kunnen blijven. Hij spreekt van een "fantastisch programma", dat professioneel is georganiseerd.</p><p>"Hier hangt een prijskaartje aan vast, dat realiseren we ons absoluut, maar als we iets doen willen we het graag ook echt goed doen", zegt hij. Willemsen onderstreept dat carnaval laagdrempelig moet blijven voor bezoekers. Om die reden zijn de overige carnavalsdagen in Sevenum entreevrij en zijn gedurende het evenement de kroegen gewoon geopend.</p><p>Wel zijn met name de kosten voor beveiliging gestegen ten opzichte van eerdere jaren. Tot ongeveer het dubbele ten opzichte van de periode voor corona, ziet Joep Wijnands van Kanon van 't Balkon in Sittard.</p><p>Bovendien is er meer regelgeving op het gebied van veiligheid dan een paar jaar terug, constateert Housmans. "Daardoor moet je betalen voor bijvoorbeeld verkeersregelaars en ehbo'ers, waar je het eerder met vrijwilligers afkon." Verder zijn bedrijven volgens Housmans minder snel geneigd om te sponsoren omdat zij het door de corona- of energiecrisis moeilijker hebben.</p><h2>'Diep in het dna'</h2><p>Maar, zegt Housmans, "Carnaval is een volksfeest bij uitstek. Het zit diep in het dna van Limburg. Het is zo ontzettend belangrijk om dat samen te kunnen vieren. Entree vragen is dan een drempel." Want de feesten in Sittard en Sevenum mogen dan uitverkocht zijn: "Misschien zijn er mensen die niet komen, die anders wel kwamen."</p><p>In Brabant zijn de meeste buitenevenementen nog gratis, zegt Ad Koopman, voorzitter van de Brabantse Carnavalsfederatie. "Stichtingen willen de toegankelijkheid bewaken", legt hij uit. "Buiten zijn vaak de traditionele vieringen, zoals een optocht en kindercarnaval. Je wil dat iedereen daar naartoe kan."</p><p>Maar als de veiligheidseisen nog strenger worden, vreest hij dat ook in Brabant in de toekomst steeds meer carnavalsevenementen betaald zijn. De overheid zou volgens BCL-voorzitter Housmans moeten zorgen voor "minder regeldruk en meer subsidies". Ook hoopt hij dat bedrijven weer meer gaan sponsoren. "Op die manier is entree vragen hopelijk niet meer nodig. Want carnaval is een belangrijk onderdeel van ons cultureel erfgoed."</p>]]></description>
      <enclosure type="image/jpeg" url="https://cdn.nos.nl/image/2023/02/18/944222/1008x567.jpg"/>
      <pubDate>Sat, 18 Feb 2023 08:25:47 +0100</pubDate>
      <guid isPermaLink="true">https://nos.nl/l/2464276</guid>
    </item>
    <item>
      <title><![CDATA[Wekdienst 18/2: Carnaval weer volop gevierd • Climaxweekend wereldbeker schaatsen]]></title>
      <link>https://nos.nl/l/2464270</link>
      <description><![CDATA[<p>Goedemorgen! Op veel plekken gaat vandaag carnaval van start. En het wereldbekerseizoen van de schaatsers beleeft dit weekend zijn climax in Polen.</p><p>Eerst het weer: de bewolking overheerst vandaag en er zijn perioden met lichte regen of motregen. Bij een matige tot krachtige westenwind ligt de middagtemperatuur rond 12 graden. De komende dagen blijft het bewolkt weer, maar de neerslagkans neemt wel af. Aan de temperatuur verandert voorlopig weinig.</p><p>Ga je de weg op? Hier vind je het overzicht van de werkzaamheden. Check hier de dienstregeling voor het spoor.</p><h2>Wat kun je vandaag verwachten?</h2><h2>Wat heb je gemist?</h2><p>De Surinaamse politie heeft bij de rellen van gisteren in de hoofdstad Paramaribo zeker vijftig demonstranten opgepakt. Bij de bestorming van het parlementsgebouw en andere ongeregeldheden raakten twintig mensen gewond, zeggen de autoriteiten.</p><p>De onlusten begonnen na een anti-regeringsprotest in de ochtend waarbij duizenden mensen aanwezig waren. De organisatoren van de demonstratie zouden de controle over de menigte zijn kwijtgeraakt. De lobby van het parlementsgebouw werd vernield en er sneuvelden ramen. De politie zette traangas in en schoot met losse flodders om de menigte uiteen te drijven.</p><h2>Ander nieuws uit de nacht:</h2><h2>En dan nog even dit:</h2><p>Wetenschappers hebben onverwachte smeltpatronen gevonden bij de uitgestrekte Thwaites-gletsjer op Antarctica. Britten en Amerikanen hebben samen onderzoek gedaan. Op deze beelden, die onderzoekers hebben gemaakt, zie je hoe dat ging:</p><p>Fijne zaterdag!</p>]]></description>
      <enclosure type="image/jpeg" url="https://cdn.nos.nl/image/2023/02/18/944208/1008x567.jpg"/>
      <pubDate>Sat, 18 Feb 2023 07:20:06 +0100</pubDate>
      <guid isPermaLink="true">https://nos.nl/l/2464270</guid>
    </item>
    <item>
      <title><![CDATA[Tientallen arrestaties en gewonden na bestorming parlement Suriname, avondklok ingesteld]]></title>
      <link>https://nos.nl/l/2464267</link>
      <description><![CDATA[<p>De Surinaamse politie heeft bij de rellen van gisteren in de hoofdstad Paramaribo zeker vijftig demonstranten opgepakt. Bij de bestorming van het parlementsgebouw en andere ongeregeldheden raakten twintig mensen gewond, zeggen de autoriteiten.</p><p>Op andere plekken in de stad werden winkelruiten ingegooid. Ook is er een tankstation geplunderd. Als reactie heeft de regering van president Santokhi een avondklok ingesteld: de binnenstad van Paramaribo is tot 10.00 uur Nederlandse tijd afgesloten. De politie vraagt iedereen om binnen te blijven. Winkels en markten blijven vandaag dicht.</p><p>De onlusten begonnen na een anti-regeringsprotest in de ochtend waarbij duizenden mensen aanwezig waren. De organisatoren van de demonstratie zouden de controle over de menigte zijn kwijtgeraakt. De lobby van het parlementsgebouw werd vernield en er sneuvelden ramen. De politie zette traangas in en schoot met losse flodders om de menigte uiteen te drijven.</p><p>President Santokhi reageert op de rellen en meer protesten zijn ook niet uit te sluiten: </p><h2>'Eerst gemoedelijk'</h2><p>"Het gebeurde vrij onverwacht", zegt NOS-redacteur Lena van Dijk in het NOS Radio 1 Journaal. Zij was bij het parlementsgebouw aan het werk toen de sfeer omsloeg. "De sfeer was eerst heel gemoedelijk. Wij waren voor het Surinaamse Jeugdjournaal aan het filmen en er waren ook veel kinderen en jongeren. Dus de sfeer was goed, maar op een gegeven moment wilden veel demonstranten dat er politici naar buiten zouden komen."</p><p>Toen dat niet gebeurde, begonnen mensen met stenen te gooien, zegt Van Dijk. Na de waarschuwingsschoten en het traangas van de politie, sloeg de sfeer volgens haar helemaal om. "Mensen raakten in paniek", zegt ze. "Veel journalisten ademden ook traangas in, mijn collega's en ik ook. Dat was heel naar. We zijn naar de zijkant gegaan. Veel mensen renden in alle paniek weg van het plein. Een aantal mensen is dus gebleven en heeft het parlementsgebouw bestormd."</p><p>Verschillende politieke partijen hebben de rellen veroordeeld. "Ons geliefd Suriname heeft aan onrust geen boodschap", stelt de Algemene Bevrijdings- en Ontwikkelingspartij ABOP. De Vooruitstrevende Hervormings Partij wil harde maatregelen tegen plunderaars en de Nationale Democratische Partij betuigt "diep medeleven met de gewonden en de getroffen ondernemers".</p><p>Parlementsvoorzitter Marinus Bee zegt in een reactie op het geweld dat "muitend en plunderend de straten bevolken er niet voor zorgt dat de Surinaamse economie gezond wordt". Hij roept mensen die het niet eens zijn met de regering op om "voortaan hun misgenoegen op een geciviliseerde manier te uiten". President Santokhi noemde de onlusten gisteren "ver en ver buiten de regels van het democratische spel" en "een ernstige inbreuk op de democratische orde".</p><h2>Journalisten aangevallen</h2><p>De demonstranten vinden dat president Santokhi en vicepresident Brunswijk hun verkiezingsbeloftes niet nakomen en eisen hun vertrek. Van zijn voorganger Bouterse erfde de president een lege staatskas, een torenhoge schuld en een diepgeworteld corruptieprobleem.</p><p>Daarnaast is er sprake van hoge inflatie en gestegen prijzen voor onder meer brandstof, gasflessen en levensmiddelen. Bovendien is er woede omdat Santokhi op diverse belangrijke functies familieleden heeft benoemd.</p><p>Bij de rellen zijn journalisten bedreigd en aangevallen. Zo werd de auto van een redacteur van Starnieuws in brand gestoken toen hij live verslag deed bij het parlementsgebouw en is de telefoon van een andere journalist gestolen.</p>]]></description>
      <enclosure type="image/jpeg" url="https://cdn.nos.nl/image/2023/02/17/944174/1008x567.jpg"/>
      <pubDate>Sat, 18 Feb 2023 04:56:10 +0100</pubDate>
      <guid isPermaLink="true">https://nos.nl/l/2464267</guid>
    </item>
    <item>
      <title><![CDATA[CDA stelt gezin weer centraal en wil verlofregelingen eenvoudiger maken]]></title>
      <link>https://nos.nl/l/2464266</link>
      <description><![CDATA[<p>Het CDA wil "rust, ruimte en een sterke ring rond gezinnen". De partij, die zich altijd al profileerde als gezinspartij, vindt dat de politiek zich meer moet bemoeien met gezinsbeleid en opvoeding. "Een goed gezinsbeleid is een doel op zich. De vormende functie van gezinnen en familie voor de samenleving volgt daaruit", staat in een nota van CDA-Kamerlid Palland.</p><p>Het CDA doet tientallen voorstellen. De partij wil onder meer een "fatsoenlijk bestaansminimum voor elk gezin". Elke vier jaar moet worden getoetst of een gezin van het sociaal minimum kan rondkomen. Verder moeten kindregelingen zoals de kinderbijslag en het kindgebonden budget worden verruimd en moeten bij de jaarlijkse koopkrachtplaatjes de gevolgen voor kinderen afzonderlijk in de gaten worden gehouden. En voor alle kabinetsbeslissingen moeten de effecten voor gezinnen in kaart worden gebracht.</p><h2>Eenvoudiger verlof</h2><p>Het CDA wil ook dat het stelsel van verlofregelingen grondig wordt vereenvoudigd. Daarvoor zouden nieuwe afspraken moeten worden gemaakt, met het belang van het gezin voorop. Als het aan het CDA ligt, gaat de maximumleeftijd van een kind waarvoor ouders ouderschapsverlof kunnen krijgen van 8 jaar naar 18.</p><p>Verder wil de partij meer aandacht voor het belang van gezamenlijke feestdagen en de zondag als rust- of familiedag: "Lang klonk dit misschien als een ouderwets punt, maar de tijd is veranderd. De samenleving heeft een grote behoefte aan verbinding en ontspanning. Daarvoor is een gezamenlijke vrije dag belangrijk."</p><h2>Dienstplicht</h2><p>Als vervolg op het "vrijwillig dienjaar" bij Defensie pleit het CDA voor een dienstplicht. In de nota wordt verder onder meer een verbod voorgesteld op het gebruik van mobieltjes in de klas in het basis- en voortgezet onderwijs.</p><p>De partij wil ook een herinrichting van de schoolweek, zodat bezigheden meer kunnen worden gespreid en de druk op gezinnen wordt verlicht. En schoolgebouwen zouden een belangrijker rol kunnen spelen als ontmoetingspunt in de buurt.</p>]]></description>
      <enclosure type="image/jpeg" url="https://cdn.nos.nl/image/2023/02/18/944201/1008x567.jpg"/>
      <pubDate>Sat, 18 Feb 2023 03:08:36 +0100</pubDate>
      <guid isPermaLink="true">https://nos.nl/l/2464266</guid>
    </item>
    <item>
      <title><![CDATA[Geroofde houtskooltekeningen van Dalí teruggevonden in Spanje]]></title>
      <link>https://nos.nl/l/2464265</link>
      <description><![CDATA[<p>De Spaanse politie heeft twee houtskooltekeningen van ruim honderd jaar oud van de Spaanse kunstenaar Salvador Dalí teruggevonden. De werken hebben bij elkaar een waarde van 300.000 euro. Ze werden begin vorig jaar gestolen bij een inbraak in Barcelona.</p><p>Drie broers van 50, 53 en 55 jaar zijn in mei opgepakt in verband met de diefstal. De politie kreeg een tip van iemand uit de kunstwereld dat de mannen probeerden om de kunstwerken te verkopen. Behalve de tekeningen van Dalí vonden agenten bij de mannen thuis ook andere kunstwerken, dure horloges en waardevolle munten.</p><h2>Nu pas bekend</h2><p>De mannen wilden niet zeggen waar ze de werken van Dalí hadden verstopt. De politie vond de kunstwerken in augustus in een opslagruimte, op basis van berichten in de telefoons van de verdachten, en maakte dat nieuws gisteren bekend. De broers pleegden diefstallen in de dure wijken van Barcelona.</p><p>Dalí maakte de twee houtskooltekeningen in 1922 als illustraties voor een boek. Experts hebben de kunstwerken op echtheid onderzocht. De tekeningen zijn inmiddels teruggegeven aan de eigenaren in Barcelona.</p>]]></description>
      <enclosure type="image/jpeg" url="https://cdn.nos.nl/image/2023/02/18/944200/1008x567.jpg"/>
      <pubDate>Sat, 18 Feb 2023 02:26:30 +0100</pubDate>
      <guid isPermaLink="true">https://nos.nl/l/2464265</guid>
    </item>
    <item>
      <title><![CDATA[Zes mensen doodgeschoten in Mississippi, verdachte opgepakt]]></title>
      <link>https://nos.nl/l/2464264</link>
      <description><![CDATA[<p>In een gehucht in de Amerikaanse staat Mississippi heeft een man zijn ex-vrouw en vijf anderen doodgeschoten. De vermoedelijke dader van 52 is opgepakt. Waarom hij heeft geschoten, is nog niet bekend.</p><p>De politie vond de zes lichamen in een winkel, op straat, in een auto en in twee woningen in Arkabutla. In het afgelegen plaatsje wonen volgens de laatste telling in 2020 nog geen 300 mensen.</p><h2>Lockdown basisschool</h2><p>Er brak lichte paniek uit in de lokale basisschool toen bekend werd dat er in de buurt een gewapende man rondliep. De deuren gingen dicht en iedereen moest binnen blijven. Toen de verdachte was opgepakt, ging de school weer open.</p><p>De organisatie Gun Violence Archive houdt het aantal slachtoffers van vuurwapengeweld in de Verenigde Staten bij. De organisatie stelt dat er dit jaar 73 mass shootings zijn geweest, waarbij minstens vier doden of gewonden vielen.</p>]]></description>
      <enclosure type="image/jpeg" url="https://cdn.nos.nl/image/2023/02/18/944205/1008x567.jpg"/>
      <pubDate>Sat, 18 Feb 2023 01:40:10 +0100</pubDate>
      <guid isPermaLink="true">https://nos.nl/l/2464264</guid>
    </item>
    <item>
      <title><![CDATA[Bewoners appartementencomplex Eibergen slapen elders na brand in parkeerkelder ]]></title>
      <link>https://nos.nl/l/2464263</link>
      <description><![CDATA[<p>In Eibergen hebben ongeveer twintig bewoners van een appartementencomplex vannacht niet thuis geslapen. Ze zijn bij familie of in een hotel opgevangen na een brand in de parkeerkelder van hun gebouw.</p><p>De brand brak gisteravond uit en was rond 21.15 uur onder controle. Bewoners zeggen tegen De Gelderlander dat ze een explosie hoorden. Verschillende auto's zijn uitgebrand of beschadigd en tientallen bewoners moesten hun huis uit.</p><h2>Leidingen beschadigd</h2><p>Een man werd met een ladder van een balkon naar beneden gehaald. Door de brand zijn water- en elektriciteitsleidingen beschadigd en er was veel rookschade.</p><p>Hoe de brand kon ontstaan, is nog niet bekend.</p>]]></description>
      <enclosure type="image/jpeg" url="https://cdn.nos.nl/image/2023/02/18/944197/1008x567.jpg"/>
      <pubDate>Sat, 18 Feb 2023 01:02:56 +0100</pubDate>
      <guid isPermaLink="true">https://nos.nl/l/2464263</guid>
    </item>
    <item>
      <title><![CDATA[Zes jaar cel en tbs voor doodsteken vriendin in Noordwijk]]></title>
      <link>https://nos.nl/l/2464258</link>
      <description><![CDATA[<p>Een 25-jarige man uit Noordwijk is veroordeeld tot zes jaar cel en tbs met dwangverpleging voor het doodsteken van zijn vriendin. Volgens de rechtbank heeft de verdachte "onherstelbaar leed" veroorzaakt.</p><p>De 35-jarige Poolse vrouw werd in december 2020 doodgestoken in haar woning in Noordwijk. De verdachte vluchtte na de moord naar Frankrijk, maar werd daar enkele dagen later opgepakt.</p><p>Tijdens de inhoudelijk behandeling van de zaak, twee weken geleden, bekende Serge H. dat hij zijn vriendin om het leven had gebracht. Hij had ruzie met haar gehad over hun pasgeboren dochter. Het meisje was uit huis geplaatst omdat de jeugdbescherming zorgen had over het gewelddadige karakter van H., schrijft Omroep West.</p><h2>Stoppen sloegen door</h2><p>De verdachte vocht dat aan en wilde met zijn partner praten over de rechtszaak die daarover zou gaan. Omdat zijn vriendin daar geen zin in had sloegen bij H. naar eigen zeggen de stoppen door.</p><p>Eerst stak hij de vrouw met een mes terwijl ze op bed lag. Vervolgens liet hij haar naar de badkamer lopen en moest ze in het bad gaan liggen. Daarna pakte hij een ander mes waarmee hij haar weer stak. Hij sloeg daarna op de vlucht en werd dus later in Frankrijk aangehouden.</p><h2>Geen voorbedachte rade</h2><p>Het Openbaar Ministerie wilde dat H. veroordeeld zou worden voor moord, vooral omdat het pakken van een tweede mes duidde op een weloverwogen plan om de vrouw te doden.</p><p>Maar de rechtbank gaat daar niet in mee en vindt dat er te weinig bewijs is voor voorbedachte rade. "Volgens de verdachte is hij 'geflipt' en heeft hij niet nagedacht over de gevolgen van wat hij deed. De rechtbank heeft onvoldoende aanwijzingen dat dit anders is geweest", aldus de rechter. H. is daarom veroordeeld voor doodslag.</p><h2>Verminderd toerekeningsvatbaar</h2><p>Onderzoekers van het Pieter Baan Centrum hebben de verdachte onderzocht en concluderen dat hij lijdt aan schizofrenie. Hij was al jaren psychotisch, denken ze.</p><p>Volgens de deskundigen is de verdachte sterk verminderd toerekeningsvatbaar, is er gevaar voor herhaling en moet hij worden behandeld. De rechtbank heeft het advies van de onderzoekers meegenomen en heeft H. daarom ook tbs met dwangverpleging opgelegd. "Het is niet verantwoord om hem onbehandeld te laten terugkeren in de maatschappij."</p><h2>Geen contactverbod</h2><p>De rechtbank rekent het de man aan dat hij na zijn daad geen hulp heeft gehaald voor zijn vriendin, maar is gevlucht. "Hij heeft een jonge vrouw van 35 op een gewelddadige en gruwelijke wijze het leven ontnomen, de moeder van zijn kind. Hij heeft pijn en verdriet veroorzaakt bij de familie en het meisje is voor altijd haar moeder kwijt."</p><p>Het OM vond dat H. ook een contactverbod met zijn kind moest krijgen tot het meisje achttien is, maar dat vindt de rechtbank niet nodig. "Omdat hij vastzit zal het contact zeer beperkt zijn en alleen onder toezicht. De voogd van het dochtertje kan dat regelen en bepalen of het in het belang van het kind is", luidt de uitspraak. Tot slot moet de verdachte de familie van de vrouw in totaal ongeveer 43.000 euro schadevergoeding betalen.</p>]]></description>
      <enclosure type="image/jpeg" url="https://cdn.nos.nl/image/2023/02/17/944179/1008x567.jpg"/>
      <pubDate>Fri, 17 Feb 2023 22:54:04 +0100</pubDate>
      <guid isPermaLink="true">https://nos.nl/l/2464258</guid>
    </item>
    <item>
      <title><![CDATA[Avondklok in Paramaribo, winkels en markten blijven dicht na parlementsbestorming]]></title>
      <link>https://nos.nl/l/2464255</link>
      <description><![CDATA[<p>De binnenstad van Paramaribo blijft tot zeker 10.00 uur Nederlandse tijd afgesloten na de onlusten van gisteren. Anti-regeringsdemonstranten drongen het Surinaamse parlement binnen en op andere plekken waren plunderingen en brak brand uit.</p><p>De politie vraagt iedereen om binnen te blijven en alle openbare markten in Paramaribo blijven vandaag in opdracht van de regering gesloten. De regering heeft ook winkeliers gevraagd om hun zaak te sluiten. "Wij gaan in deze periode alles doen om de rust te herstellen, maar ook om de personen die verantwoordelijk zijn voor de onrust ter verantwoording te roepen", zei president Santokhi.</p><p>Hij noemt de onlusten "ver en ver buiten de regels van het democratische spel" en "een ernstige inbreuk op de democratische orde". De president heeft een taskforce opgericht waarvan ook het leger deel uitmaakt. Die gaat mensen opsporen die ernstige strafbare feiten hebben gepleegd.</p><h2>'Incidenten in verschillende wijken'</h2><p>Volgens de president zijn nog "in verschillende wijken en buurten incidenten gaande" waar politie en leger naartoe zijn gestuurd.</p><p>De onlusten begonnen na een anti-regeringsprotest in de ochtend waarbij duizenden mensen aanwezig waren. De organisatoren van de demonstratie raakten volgens Starnieuws de controle over de menigte kwijt.</p><p>De lobby van het parlementsgebouw werd vernield en er zijn ramen gesneuveld. Ook zou er brand zijn geweest. De militaire politie zette traangas in en schoot met losse flodders om de menigte uiteen te drijven.</p><p>Op andere plekken werd onder meer een tankstation geplunderd en werden winkelruiten ingegooid.</p><p>"Het protest begon vanochtend heel gemoedelijk, er waren ook veel jongeren en kinderen bij", zegt journalist Lena van Dijk, die in Paramaribo voor het Surinaamse Jeugdjournaal werkt.</p><p>"Toen de truck met daarop de organisatoren van het protest niet tot de binnenstad werd toegelaten door de politie, zijn betogers de truck gaan halen en werd het al wat onrustig." De sfeer sloeg volgens haar om toen betogers eisten dat politici naar buiten zouden komen en dat niet gebeurde.</p><p>Bekijk beelden van de onlusten:</p><p>Demonstranten vinden dat Santokhi en vicepresident Brunswijk hun verkiezingsbeloftes niet nakomen en eisen hun vertrek.</p><p>Van zijn voorganger Bouterse erfde de president een lege staatskas, een torenhoge schuld en een diepgeworteld corruptieprobleem. Daarnaast is er op dit moment sprake van hoge inflatie en gestegen prijzen voor onder meer brandstof en is er woede omdat Santokhi op diverse belangrijke functies familieleden heeft neergezet.</p><p>Woensdag stapte de sociaaldemocratische partij NPS uit de regeringscoalitie. De partij vond dat zij de laatste twee jaar nauwelijks betrokken werd bij de besluitvorming.</p>]]></description>
      <enclosure type="image/jpeg" url="https://cdn.nos.nl/image/2023/02/18/944204/1008x567.jpg"/>
      <pubDate>Fri, 17 Feb 2023 22:48:29 +0100</pubDate>
      <guid isPermaLink="true">https://nos.nl/l/2464255</guid>
    </item>
  </channel>
</rss>